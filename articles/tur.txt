Turkish

Terörden arındırılan Barış Pınarı Harekatı bölgesinde yüzler gülüyor
13 Ekim'de düğmesine basılan Barış Pınarı Harekatı, ABD ile varılan anlaşma gereği 120 saatliğine durduruldu. Bu süre içerisinde, ABD ve AB'li ülkelerin açıkça desteklediği bilinen terörist unsurlarının bölgeden çıkarılması gerekiyor. ABD'nin daha önce verdiği sözleri yerine getirmemesi sebebiyle Türkiye'nin temkinli yaklaştığı gelişmeler dikkatle takip ediliyor. PKK/YPG'li teröristlerden temizlenen yerlerde halkın yüzü gülmeye başladı. Artık sokaklarda özgürce dolaşabilen mutlu insanlar görülüyor. Terör baskısından kurtulan insanlar için harekatın anlamı sevgi ve şefkat pınarı oldu. İşte bugün bölgeden ajanslara düşen fotoğraflar…

Başkan Erdoğan, üst solunum yolu rahatsızlığı geçiren ve kısa süre önce taburcu olan MHP Lideri Devlet Bahçeli'yi evinde ziyaret etti. Bahçeli ziyarette, Başkan Erdoğan'a 06 TCD 001 plakalı Buick marka klasik otomobilini de gösterdi.

Başkan Recep Tayyip Erdoğan, üst solunum yolu rahatsızlığı geçiren ve kısa süre önce taburcu olan Milliyetçi Hareket Partisi (MHP) Genel Başkanı Devlet Bahçeli'yi, Beytepe Mahallesi'nde bulunan evinde ziyaret etti.

Başkan Recep Tayyip Erdoğan'ın, MHP lideri Bahçeli'ye ziyareti sivil plakalı 6 araçlık konvoyuyla gerçekleşti.

KLASİK OTOMOBİL SÜRPRİZİ
Bahçeli ziyarette ayrıca, Cumhurbaşkanı Erdoğan'a 06 TCD 001 plakalı Buick marka klasik otomobilini de gösterdi

Erdoğan'ın, ziyarette Bahçeli'ye çiçek götürdüğü de öğrenildi.

Özellikle Avrupa ülkeleri tarafından desteklenen terör sempatizanları birçok ülkenin yanısıra Norveç'te de günlük yaşamı tehdit etmeye başladı. Suriye'de Barış Pınarı Harekatı ile PKK/YPG'li teröristlerden temizlenen bölgelerde halk evlerine dönüyor, günlük hayatlarına yeniden başlamanın sevincini yaşıyor. Bu durum, teröristlerin en çok korktuğu şey. Çünkü, huzuru gören ahalide terör tohumları yetişmiyor. Yurt dışındaki terör yandaşları da, bulundukları ülkelerde her fırsatta Türkiye'nin kuruluşlarına saldırıyor. Ancak Oslo'dan gelen son dakika haber kan dondordu. PKK/YPG sempatizanları, üzerinde Türk bayrağı bulunan bir aracın içerisindeki bebeğe rağmen herkesin gözü önünde araca saldırdı.

Türkiye'nin Oslo Büyükelçiliği önünde Barış Pınarı Harekatı'na destek için düzenlenen gösteriden dönenlere terör örgütü PKK sempatizanları tarafından yapılan saldırının görüntüleri ortaya çıktı.

Görüntülere, PKK yandaşlarının, içinde küçük bir bebek ile ailesinin bulunduğu araca taş ve sopalarla saldırması yansıdı. Ailenin yaşadığı panik ve bebeğin ağlamasının duyulduğu görüntülerde, Norveç polisinin saldırganları engellemeye çalışması da yer aldı.

Polis, PKK yandaşlarını olay yerinden dağıtmak için göz yaşartıcı biber gazı kullandı. Saldırı sonucu araçta hasar meydana gelirken, polis 2 PKK sempatizanını gözaltına aldığını duyurdu.

Saldırılan araçta bulunan Tuğba Kökyer, sosyal medya hesabından yaptığı paylaşımda, "PKK'lılar tarafından neredeyse abamızda öldürülüyorduk. Arabadaki Türk bayrağını görünce küçük bebeğime rağmen acımadan darbettiler." yorumunda bulundu.

Oslo Emniyet Müdürlüğü'nden yapılan açıklamada ise yol kenarına park etmiş araçlara saldırı olduğu ve polisin güvenlik önlemleri alarak saldırıyı büyümeden önlediği belirtildi.

Norveç Türk Dernekleri Federasyonu, bağlı dernekler ve Türk sivil toplum kuruluşlarınca, Türkiye'nin Oslo Büyükelçiliği önünde Barış Pınarı Harekatı'na destek gösterisi düzenlenmiş ve eylemin ardından terör örgütü PKK sempatizanları, gösteriden dönenlere saldırmıştı.

Oslo'nun yanısıra İtalya'nın Milano kentinde de Türklere yönelik saldırılar yaşandı.
