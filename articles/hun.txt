Hungarian

Egyre több a császármetszés Magyarországon

Magyarországon az európai átlagnál is magasabb az összes szüléshez viszonyított császármetszések aránya, a szülések körülbelül negyven százalékát teszik ki.
2016-ban cikksorozatban (első és második  rész) számoltunk be arról, melyik magyar kórházban mi a helyzet, azóta csak pár év telt el, de még az akkori állapotnál is sokkal több lett a császármetszés itthon. A legfrissebb hivatalos adatokat a Nők Lapja közölte a Nemzeti Egészségbiztosítási Alapkezelő statisztikái alapján, mostani cikkünkben az elmúlt három év különbségeit kórházanként lebontva és összehasonlítva mutatjuk: ekkora az egyes hazai kórházakban lezajló szüléseknél a császármetszések aránya.

A 2013-2015-ös helyzetet és a 2018-as helyzetet szemlélve látható, hogy
VANNAK OLYAN KÓRHÁZAK, AHOL HÁROM ÉV ALATT TÍZ SZÁZALÉKPONTOT IS NŐTT ENNEK A MŰTÉTNEK AZ ARÁNYA AZ ÖSSZES SZÜLÉSEN BELÜL, PÉLDÁUL A NAGYKANIZSAI, A SZOLNOKI, A BERETTYÓÚJFALUI ÉS SZEKSZÁRDI KÓRHÁZBAN IS. CSÖKKENT VISZONT PÉLDÁUL A BUDAPESTI PÉTERFYBEN, AZ UZSOKI UTCAI KÓRHÁZBAN, GYÖNGYÖSÖN, KAPOSVÁRON, KARCAGON ÉS EGERBEN IS.
Az orvosi szakirodalom (például a WHO ajánlása vagy a Harvard egyetem jelentése) szerint a valóban indokolt császármetszések az összes szülés 15-19 százalékát teszik ki, az utóbbi évtizedekben mégis a császármetszés volt a leggyakrabban végzett műtéti beavatkozás a fejlett országokban, és nem csak Magyarországon.

Nemzetközi összehasonlításban is jóval több nálunk a császármetszés, mint máshol, a 2015-ös helyzetet szemlélve 8.5 százalékponttal magasabbak az EU-, 7.3 százalékponttal az OECD-tagországok átlagánál, legalábbis ez derült ki az A magyar egészségügyi rendszer teljesítményértékelése című kiadványból, amit az Állami Egészségügyi Ellátó Központ (ÁEEK) jelentetett meg még 2016-ban .
Az összes szülés közt a császármetszések országos aránya 1990-ben 10 százalék körüli volt, a 2000-es évek elejére megduplázódott, 2006-ban már közel 30 százalék, az OEP adatai szerint 2015-ben pedig már 39 százalék volt, most még pár százalékkal magasabb lett ez az arány.
Egy csomó szempont miatt lehet ez a nemzetközi összehasonlításban magasabb arány, az okokról korábbi cikkünkben megkérdezett szakemberek ezeket említették:
Számít tehát, hogy az adott intézmény az alacsony vagy a magas kockázatú esetekre szakosodott. Viszont a magas kockázatra szakosodás elvileg csak pár százaléknyi emelkedést indokol, a páciensek arányainak megfelelően (ezt mutatja a cesareanrates.com korrekciós arány oszlopa: mennyi az összes szülésen belül a koraszülés, ikerszülés, faros baba, beteg anya), mondta korábban az Indexnek Schimcsig Nóra, az ICAN (International Cesarean Awareness Network) magyar csoportjának alapítója.
Számít, hogy hány szülés van egy kórházban, mert ha nagyon sok (évi 3000-nél több), akkor jóval kevesebb idő van a kórházban a szülőszoba használatára, nem örülnek a kórházakban a hosszadalmas vajúdásnak, gyorsabb megoldás a császármetszés.
Számít, hogy egyre több olyan nő vállal gyereket, akinek valamilyen kockázatot jelentő egészségügyi problémája van.
Számít, hogy a császármetszés után többet fizet a kórháznak az állam, mint a sima hüvelyi szülés után. A műtét sokkal költségesebb műfaj, de kérdés, hogy a valós költségkülönbség nem a műtétekre ösztönöz-e inkább.
Számít, hogy kevés szülész vállalja a farfekvéses szülések spontán levezetését, illetve a harántfekvéses babák megfordítását. Hasonlóan sokan óvakodnak a megelőző császármetszés utáni hüvelyi, spontán szülés levezetéstől is.
Számít a hálapénz is, mert a császármetszésekért többet szoktak a családok kicsengetni, mint a hüvelyi szülésnél.
Számít, hogy sokkal kevesebb kártérítési ügy van az elvégzett császármetszésekből, mint a nem elvégzettekből.
Számít, hogy sok nő saját választása a programozott császármetszés (amikor előre meghatározott időpontban szül, és nem (feltétlenül) akkor, amikor természetes útján beindul a szülés.
Számít, hogy az adott kórházban lehet-e szülésznővel, dúlával szülni.

derül ki abból a közvélemény-kutatásból, amelyet a 24.hu megbízásából végzett a Závecz Research.

2018 októberében lépett életbe az a szabályozás, amely országosan tiltja, hogy megfelelő lakhatással nem rendelkező emberek az utcán tartózkodjanak. A szabályok értelmében, ha egy hajléktalant 90 napon belül háromszor figyelmeztetnek a rendőrök azért, mert közterületen él, szabálysértési eljárást indítanak ellene, valamint elkobozhatják a vagyontárgyait és meg is semmisíthetik azokat, anélkül, hogy kártérítést kapnának.

A felmérés alapján a budapestiek nem lettek a szigor hívei, mindössze 28 százalék helyesli a jelenlegi szabályokat. Elmondható, hogy nemtől, életkortól és iskolai végzettségtől függetlenül minden csoportban azok vannak számottevő többségben, akik elítélik az eljárást, és az sem számít, hogy valaki Budán vagy Pesten él.

Látványos különbség egyedül akkor mutatkozik, ha pártszimpátia szerint nézzük meg a válaszadókat. Ekkor ugyanis kiderül, hogy a Fidesz-szavazók 49 százaléka egyetért azzal, hogy bíróság elé lehessen citálni a hajléktalanokat, de a nemmel válaszolók aránya sem sokkal kisebb (46 százalék).

Az ellenzéki szimpatizánsok 84 százaléka viszont helytelenítette a szigorú szabályozást, ahogy a pártnélküliek 77 százaléka is.

Az alábbi ábrán a pártszimpátia szerinti bontásnál a nyilakra kattintva válthatnak az egyes fülek között.

Az új rendelkezések életbe lépését követő első nap országszerte 27 helyszíni figyelmeztetést alkalmaztak, néhány nappal később pedig egy gödöllői hajléktalant 20 ezer forint szabálysértési költség megfizetésére köteleztek azért, mert egy padon ült. Novemberre már kilenc szabálysértési eljárás indult, ebből három Budapesten. Egy pécsi hajléktalant ugyanakkor tavaly decemberben jogerősen felmentettek, mert az eljáró rendőr egyszer sem figyelmeztette az idős férfit, ráadásul az sem volt bizonyítható, hogy köztisztasági szabálysértést követett volna el.
