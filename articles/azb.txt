Azerbaijani

"Buta Airways” Bəhreynə birbaşa reys açır

Azərbaycanın aşağıbüdcəli aviaşirkəti “Buta Airways” Yaxın Şərqə daha bir istiqamət açır.

30 oktyabr 2019-cu il - 28 mart 2020-ci ilin qış cədvəli çərçivəsində aviaşirkət həftədə iki dəfə - çərşənbə və şənbə günləri olmaqla, Bəhreynə birbaşa uçuşlar həyata keçirəcək.

Yeni reyslər Azərbaycana əlavə turist axınına şərait yaradacaq. Eyni zamanda, Bəhreyn özü də qədim abidələri, rəngarəng təbiəti və əla dalğıclıq imkanları ilə səyahətçiləri cəlb edir.

Həmçinin, Bəhreynin paytaxtı Manama hər il keçirilən “Formula-1” Qran-Pri yarışına ev sahibliyi edir.

Qeyd edək ki, daha əvvəl loukoster Səudiyyə Ərəbistanının Ər-Riyad və Dammam şəhərlərinə birbaşa reyslər açıb.

Yeni istiqamətin açılması İran Körfəzi ölkələrindən Azərbaycana əlavə turist axınına şərait yaradacaq və iki ölkə arasında işgüzar əlaqələri gücləndirəcək. Yaxın gələcəkdə “Buta Airways” aşağı büdcəli aviaşirkəti Yaxın Şərqin bir sıra digər şəhərlərinə birbaşa reyslər açmağı planlaşdırır.

Aviabiletləri aviaşirkətin rəsmi internet saytından, həmçinin, aviaşirkətin satış ofislərindən əldə etmək mümkündür.

Saytda onlayn-qeydiyyat uçuşdan 24 saat əvvəl açılır və uçuşa iki saat qalmış bağlanır. Onlayn-qeydiyyat bütün tariflərdə pulsuzdur.

Bütün yenilikləri və xəbərləri “Buta Airways”in sosial şəbəkələrdəki səhifələrində izləmək mümkündür:

“Buta Airways” Azərbaycanın ilk aşağı büdcəli aviaşirkətidir və "Azərbaycan Hava Yolları" QSC-nin (AZAL) struktur bölməsidir. 2016-ci ilin dekabrında əsası qoyulub. İlk reys 2017-ci il sentyabrın 1-də yerinə yetirilib. Aviaşirkətinin donanması müasir “Embraer” təyyarələrindən ibarətdir. Aviaşirkət Bakıda, Heydər Əliyev Beynəlxalq Aeroportunda yerləşir.

ABŞ-ın Tennessi ştatında yerləşən Vanderbilt Universitetinin Tibb Mərkəzinin mütəxəssisləri ABŞ, Avropa və Asiyadan 1,4 milyon insanın sağlamlıq məlumatlatını araşdırıblar.

Araşdırma iştirakçılarının qatıq (yoqurt) və lifli qidalar (avokado, qoz, itburnu, əncir, noxud, lobya, kokos, meyvə quruları) istehlakı ilə sağlıq vəziyyətləri arasındakı münasibət diqqət çəkib. Hər gün belə qidalardan istifadə edən şəxslərin heç istifadə etməyənlərlə müqayisədə ağciyər xərçənginə tutulma riskinin 33 faiz daha aşağı olduğu müəyyənləşib.

Qatıq və lifli qidalardan istifadənin ürək-damar, sinir sistemi xəstəliklərinə qarşı müdafiə xüsusiyyətli olduğu da daha öncəki araşdırmalarda aşkarlanmışdı.

Bu araşdırmanın nəticələri “JAMA Oncology” jurnalında yer alıb.
